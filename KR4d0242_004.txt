# -*- mode: mandoku-view; -*-
#+TITLE: 澹軒集
#+DATE: 2015-08-25 00:00:32.767227
#+PROPERTY: ID KR4d0242
#+PROPERTY: BASEEDITION WYG    
#+PROPERTY: JUAN 卷四
<pb:KR4d0242_WYG_004-1a>¶
欽定四庫全書¶
　澹軒集卷四　　　　　　　宋　李吕　撰¶
　　詩餘¶
　　　一落索(送游君安/解緜竹尉)¶
琢成玉樹誰解著雲斤月斧短箠羸&KR0406;樸&KR0554;一懷塵土¶
嘆雄圖傷别緒　主人不語花能語苦欲留君不是留¶
君處碧落紫霄樓觀參差烟霧一樽空鴻鵠舉¶
　　　浣溪沙(潁上/即事)¶
<pb:KR4d0242_WYG_004-1b>¶
章水何如潁水清江山明秀發詩情七言還我是長城¶
　小小細花開寳靨纎纎玉手見雲英十千名酒十分¶
傾¶
　　　念奴嬌¶
海天向晚漸霞收餘綺波澄新緑木落山明真箇是一¶
雨秋容新沐喚起姮娥摩雲撥霧駕此一輪玉桂華澄¶
淡廣寒誰伴幽獨　不見弄玉吹簫樽前空對此清光¶
堪掬霧鬢風鬟何處問雲雨巫山六六珠斗闌干金沙¶
<pb:KR4d0242_WYG_004-2a>¶
澄淺影轉西樓曲此情誰㑹倚風三歕横玉¶
　　　前調¶
素光練静照青山隠隠修眉横緑鳷鵲樓髙天似水碧¶
瓦寒生銀粟千丈斜光奔雲湧霧飛過盧仝屋更無塵¶
翳滿軒風撼梧竹　誰念鶴髪仙翁當年曽醉賞紫巖¶
飛瀑對影三人聊痛飲一洗離愁千斛斗轉參横翻然¶
歸去萬里騎黄鵠滿天霜曉呌雲吹斷横玉¶
　　　滿庭芳¶
<pb:KR4d0242_WYG_004-2b>¶
光拂星揄輪髙金掌暮烟飄盡澄空素娥幽恨霜艶洗¶
鈆紅醉把摩雲妙手教纎翳不㸃青銅知多少天髙露¶
冷爭占九秋風　歌鐘邀勝侣園攀瓊樹簾捲珠宫算¶
庾樓吟賞今古應同多謝秦娥絶唱聲聲為飄入雲中留¶
仙住莫敎清影容易轉梧桐¶
　　　卜算子(警悟/)¶
心空道亦空風静林還静卷盡浮雲月自眀中有山河¶
影　供養及修行舊話成重省豆爆生蓮火裏時痛撥¶
<pb:KR4d0242_WYG_004-3a>¶
寒灰冷¶
　　　醉落魄(有序/)¶
　　　　予病足置酒圃間江梅漸開不能一舉爵對¶
　　　　景呻吟因效山谷道人陶陶兀兀之句法其體¶
　　　　作此以遣興云¶
休休莫莫當年不負西湖約一枝初見横籬落嚼蘂聞¶
香長是醉鄉落魄　而今對酒空斟酌老來多病情非¶
昨誰人伴我臨東閣冷淡吟懷猶可追前作¶
<pb:KR4d0242_WYG_004-3b>¶
　　　朝中措¶
展屏山色翠連空瀟洒冠閩中背郭元無塵事披襟時¶
有清風　君侯雅致臨流句麗愛月情鍾樂府直追歐¶
老堂名新自陶翁¶
　　　前調¶
堂成開晏日無空景占四時中畫棟翬飛星漢彫欄鎻¶
斷花風　薰人和氣清談四坐雅量千鍾早晚催歸天¶
仗徃來還記溪翁¶
<pb:KR4d0242_WYG_004-4a>¶
　　　鷓鴣天(寄/情)¶
臉上殘霞酒半消晚粧匀罷却無聊金泥帳小敎誰共¶
銀字笙寒懶更調　人悄悄漏迢迢𤨏窻虚度可憐宵¶
一從恨滿丁香結幾度春深荳冦梢¶
　　　前調(謝人送/牡丹)¶
甲帳春風肯見分夜陪清夣當爐薰尋香若傍䦨干曉¶
定見堆紅越鄂君　雕玉佩鬱金裙憑誰書葉寄朝雲¶
蘭芽九畹雖清絶也要芳心伴小醺¶
<pb:KR4d0242_WYG_004-4b>¶
　　　沁園春(歎/老)¶
射虎南山斷蛟北海恍如夢中念少年豪氣霜寒一劔¶
清時功業月滿雕弓年去年來成底事已一半消磨成¶
老翁那堪更病為城遶愁作兵攻　無悰慵語西風正¶
獨倚危䦨送塞鴻道酒能消遣酒因病減歌能消遣歌¶
為愁濃大造不將爐冶去萬巻詩書寧憤窮都休問且¶
試彈緑綺閒和秋䖝¶
　　　木蘭花¶
<pb:KR4d0242_WYG_004-5a>¶
沉吟不語晴窻畔小字銀鈎題欲遍雲情散亂未成篇¶
花骨欹斜終帶軟　重重説盡情和怨珍重提携常在¶
眼暫時得近玉尖纎翻羡縷金紅象管¶
　　　水調歌頭(和伯/稱)¶
山雨喜開霽爽氣滌煩襟晚秋丹葉飄墜籬菊散黄金¶
徙倚關河凝望回首光陰輕駛倐忽二毛侵須信人間¶
世莫放酒盃深　一星子名與利漫浮沉塞翁禍福無¶
定此理古猶今妙處秖應親到外物從渠舒巻出處我¶
<pb:KR4d0242_WYG_004-5b>¶
無心袖手無新語洗耳聽清音¶
　　　鳯棲梧¶
一嵗光陰寒共暑一日光陰只箇朝還暮有物分明能¶
喚寤晚鐘晨角君聽取　擾擾膠膠勞百慮究竟思量¶
沒箇相干處只有一般携得去世人喚作閒家具¶
　　　㸃絳唇¶
去歳天涯一燈閒作幽窻伴酒來須滿不待傍人勸¶
今歳天涯又是年華晚凄凉慣問天不管只我何曽管¶
<pb:KR4d0242_WYG_004-6a>¶
　　　調笑令¶
掩袖低迷情不禁背人低語兩知心烟蛾漸放愁邊散¶
細靨從敎醉裏深小梅破萼嬌難似喜色着人吹不起¶
莫將羽扇掩明波灔灔光風生眼尾　眼尾寄深意一¶
㸃蘭膏紅破蕊鈿窩淺淺雙痕媚背面銀牀斜倚燭花¶
先報今宵喜管定知人心裏¶
　　　前調(飲/)¶
摘蘂和香滴得成更將白玉琢飛鯨殢嬌一任香羅涴¶
<pb:KR4d0242_WYG_004-6b>¶
更折花枝作令行香浮金鱗翻蘂盞笑裏桃花紅近眼¶
粉壺琥珀為君傾弄翠挼紅歸来晚　歸晚思何限玉¶
墜金偏雲鬢亂傷春誰作嬉逰伴只有飛来花片㡬回¶
愁映眉山逺總被春風驚散¶
　　　前調(坐/)¶
玉笙吹遍古梁州暗學芙蓉一様愁倚牕重整金條脫¶
對鑑不䣃紅臂韝淺淺緑靴雙鳯困柳弱花慵斂新悶¶
嬌多無力凭薰籠又報杏園春意盡　春盡斂新悶暗¶
<pb:KR4d0242_WYG_004-7a>¶
傍銀屏撩綠鬢攅眉不許旁人問簾外冷紅成陣銀¶
釭挑盡睡未肯腸斷秦郎歸信¶
　　　前調(博/)¶
緑檀屏下玉成圍喚擁金盆出注時多情故與諸郎戯¶
不惜春嬌兩鬢垂珠璣滿斗猶慵起玉馬象盤還得意¶
漏冷銅烏喚不譍更移紅燭桃花底　花底錦鋪地繡¶
浪瓊枝光似洗一心長在金盆裏翠袖懶遮纎指珠璣¶
滿斗猶慵起過盡紅樓春睡¶
<pb:KR4d0242_WYG_004-7b>¶
　　　前調(歌/)¶
賢川六疊小香檀玉笋纎纎不奈寒淺破朱唇促新調¶
紅絲短瑟未須彈錦字兩行粧寳扇扇中鸞影迷嬌面¶
蘭葉歌翻春事空孤鳯離鸞兩含怨　含怨兩顰淺羽¶
髻雲鬟低玉燕緑沈香底金鵝扇隱隱花枝輕顫當筵¶
不放紅雲轉正是玉壺春滿¶
　　　八寳粧(感懷/)¶
門掩黄昏畫堂人寂暮雨乍収殘暑簾捲踈星庭户悄¶
<pb:KR4d0242_WYG_004-8a>¶
隠隠嚴城鐘鼔空堦烟暝半開斜月朦朧銀河澄淡風¶
凄楚還是鳳樓人逺桃源無路　惆悵夜乆星繁碧雲¶
望斷玉簫聲在何處念誰伴茜裙翠袖共携手瑶臺歸¶
去對修竹森森院宇曲屛香暖凝沈炷問對酒當歌情¶
懐記得劉郎否¶
　　　臨江仙(洞庭湖/懐古)¶
湖水連天天連水秋来分外澄清君山自是小蓬瀛氣¶
蒸雲夣澤波撼岳陽城　帝子有靈能鼓瑟悽然依舊傷情¶
<pb:KR4d0242_WYG_004-8b>¶
㣲聞蘭芷動芳馨曲終人不見江上數峯青¶
　　　前調¶
家在宋牆東畔住流鶯時送芳音竊香解佩両沉沉都¶
縁些子事過却許多春　日上花梢初睡起繡衣閒縱¶
金針錯將黄暈壓檀心見人羞不語偷把淚珠匀¶
